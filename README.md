# ལོ་གསུམ།

<html lang="TB">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css">
</head>
<body>
    <!-- 头部 -->
    <header>
        <h3>ལོ་གསུམ་འཕྲིན་སྟེགས་སུ་ཕེབས་པར་དགའ་བསུ་ཞུ།</h3>
        <nav>
            <ul>
                <li><a href="/">མདུན་ངོས།</a></li>
                <li><a href="/about.html">ངོ་སྤྲོད།</a></li>
                <li><a href="/articles.html">བརྩམ་བྱ།</a></li>
                <li><a href="/contact.html">འབྲེལ་གཏུགས།</a></li>
            </ul>
        </nav>

རུ་སྤོ་བའི་འབྲོག་པ།
        <nav>
            <ul>

ཨེ་རི་ཁ · R · ཝོ་ཧྥུ།
 <nav>
མ་རྩོམ། Eric R Wolf, Europe and the People Without History, University of California Press. (2010: 32-34)
<nav>
<nav>    
ཧྥེ་གླིང་ནས་ཨེ་ཤི་ཡའི་ནུབ་མཐའི་དབར་གྱི་ཆར་ཆུས་དབེན་པའི་སྐམ་སའི་ས་རྒྱུད་བགྲོལ་བའི་འགྲུལ་བཞུད་ཁྲོད་དུ། རྒྱལ་མཚམས་བརྒལ་བའི་ཚོང་པ་ཚོ་དང་དེ་མིན་གྱི་འགྲུལ་པ་གཞན་ཚོས་སྔ་མོ་ནས་ཡོད་པའི་རུ་སྤོ་བའི་འབྲོག་པའི་གནས་སྡོད་ཁུལ་བརྒྱུད་དགོས། འབྲོག་པ་ཚོའི་འཚོ་རྟེན་འབྲོག་ལས་ལ་བརྟེན་པ་ཙམ་མ་ཡིན་པར་ཁོ་ཚོས་ད་དུང་ཆར་ཆུ་འབེལ་བའི་སྔོ་ལྗང་ཅན་གྱི་ཡུལ་དབར་དང་གནས་ལྟེ་བ་དག་གི་དབར། ས་ཁུལ་དབར་དུ་གནས་པའི་ལམ་ཐིག་གི་ཐོགས་ཏུ་ཐོགས་མེད་ཏུ་བསྐྱོད་ནས་འཚོ་རྟེན་ལེན་བཞིན་ཡོད། ཁོ་ཚོས་རྟ་དམག་གི་ཡོ་ཆས་ལ་བརྟེན་ནས་འགག་སའི་དབར་གྱི་འགྲོ་འོང་འགོག་ཐུབ་པ་མ་ཟད་སྔོ་ལྗང་ཅན་གྱི་ཡུལ་དང་གྲོང་སྡེ་ཁག་ཏུ་གནས་པའི་ཚོང་པའི་རུ་ཁག་དག་ལ་སྡེབས་གཅིག་ཏུ་བཙན་རྒོལ་བྱ་ཐུབ། དེང་གི་ཆར། འཛམ་གླིང་ཡུལ་གྲུ་སྤྱིའི་འགྲོ་སྟངས་འགྱུར་ནས་འབྲོག་པར་འགལ་རྐྱེན་བཟོས་ཡོད་དེ་རང་གི་ཁེ་ཕན་ཆེད་དུ་དམག་སློང་བའི་ནུས་པ་དེ་མེད་པར་ཆགས་ཡོད།    	འོན་ཀྱང་ཡོ་རོབ་པས་ཤར་ཕྱོགས་ཀྱི་རྒྱལ་ཁབ་ཁག་དང་འགྲོ་འོང་བྱེད་སའི་མཚོ་ལམ་མ་ཆགས་པའི་གོང་དུ་ཡོ་རོབ་དང་ཡ་གླིང་དབར་གྱི་ཚོང་འབྲེལ་ལ་ཆ་མཚོན་ན་འབྲོག་པ་ནི་གནད་འགག་ཆེན་པོ་རེད། ཁོ་ཚོས་དངུལ་ཟོག་ལེན་བཞིན་ཚོང་པ་ཚོར་འདེ་འཇགས་ཀྱི་འགན་སྲུང་མཁོ་འདོན་བྱས་ཡོད། ལེ་ཨེན(F.C. Lane)གྱི་སྐད་ཆ་ལྟར་ན། བཙན་ཤུགས་ཀྱིས་སྲུང་དངུལ་བསྡུ་བའི་ནུས་པས་འབྲོག་པ་ཚོར་ཡོང་འབབ་མི་ཉུང་བ་སྟེར་ཡོད། ནེ་ལེ་སེ(Niels)ཡི་ཚོད་དཔག་ལྟར་ན། ཡོ་རོབ་གྱིས་མཚོ་ལམ་ནས་ཡ་གླིང་དང་ཚོང་ལས་གཉེར་བའི་རྐྱེན་གྱིས་ལའེ་ཧྥན་ཐ་ས་རྒྱུད་(མེ་ཌི་ཏྲེ་ནི་ཡན་རྒྱ་མཚོའི་ཤར་ངོགས་ས་རྒྱུད། the Mediterranean)ལ་པེ་སི་ཊར་(piaster )སྒོར་ཁྲི་300-400དབར་གྱི་གྱོང་གུན་ཕོག་ཡོད།(Steensgard, 1973:175)
<nav>
<nav>   
སྤྱི་ལོ་1400ལོར་ཚོང་པའི་རུ་ཁག་གི་ཚོང་གཉེར་ད་དུང་འཕེལ་བཞིན་ཡོད་ལ་ཁོ་ཚོར་སྲུང་སྐྱོབ་བྱེད་མཁན་གྱི་འབྲོག་པ་ཚོའང་དེ་ལྟར་ཡིན། འབྲོག་པ་རྣམས་གཞིས་ཆགས་ཁུལ་དང་ཁ་བྲལ་ན་འཚོ་ཐབས་མེད། མ་གཞི་འབྲོག་པ་ནི་འབྲོག་ལས་གཞོལ་ནས་རྩྭ་ཆུ་གང་འཛོམས་ས་ལ་གནས་སྤོས་ནས་སྡོད་པར་མཁས་ཀྱང་ཞིང་ཁུལ་གྱི་འབྲུ་རིགས་དང་ཐོན་རྫས་ཡོ་བྱད་སོགས་ལ་མ་བརྟེན་ཐབས་མེད། དེར་བརྟེན་གནས་སྤོ་བའི་འབྲོག་པ་དང་གཞིས་ཆགས་པའི་ཞིང་པ་གཉིས་དགོས་ཡོད་ཀྱི་ཉོ་འཚོང་བརྗེ་ལེན་ཀྱིས་འབྲེལ་ཡོད། བརྗེ་ལེན་ཐུབ་མིན་དེ་ཕྱོགས་གཉིས་དབར་གྱི་དབང་ཤུགས་ཆེ་ཆུང་ལ་ལྟོས་ཡོད། འབྲོག་པའི་ཚོ་པ་ཚོར་རྟ་ཡག་པོ་ཡོད་ན་གཞིས་སྡོད་པ་རྣམས་ལ་རྒོལ་དུས་གློ་བུར་དུ་ཕར་རྫོལ་བྱེད་པ་དང་། སྐབས་བསྟུན་རང་བཞིན། རྒོལ་ཤུགས་སོགས་ཀྱི་ཐད་ནས་ཁེ་བཟང་ཆེ་ཐག་ཆོད་ཡོད། ཚོ་པ་ཚོས་རྒྱུན་པར་རིགས་རྒྱུད་ཀྱི་ཡན་ལག་དང་མཐོ་དམན་དབྱེ་ནས་སྒྲིག་འཛུགས་བྱ་བཞིན་ཡོད་པས་དམག་ཇུས་ཐད་ལའང་ཁེ་བཟང་ཡོད། ནམ་རྒྱུན་ཡན་ལག་ཁག་ཁག་ཏུ་བྱ་འགུལ་སྤེལ་བཞིན་པའི་ཚོ་པ་རྣམས་ཁྲག་རུས་གྱི་རྒྱུད་ཉེ་རིང་འདེད་ནས་ཐུན་མོང་ཏུ་རུབ་རྒྱག་ཐུབ་ཀྱི་ཡོད་པ་རེད།
<nav>
<nav>   
འོན་ཀྱང་གོང་གསལ་གྱི་གནས་ཚུལ་དེས་འབྲོག་པ་ཚོས་རྟག་པར་གནས་སྡོད་མཁན་ཚོར་དམག་གཏོང་རྩིས་བྱས་ནས་བསྡད་ཡོད་པ་མཚོན་མེད། འབྲོག་པ་མང་པོ་ཞིག་གནས་སྡོད་པའི་གྲོང་སྡེ་དག་དང་ཞི་བདེ་མཉམ་གནས་ཀྱི་འབྲེལ་བ་ལེགས་པོ་ཡོད། དེས་མ་ཚད་འབྲོག་པའི་ཚོ་པ་མང་པོ་ཞིག་གནས་སྤོ་བའི་སྐབས་ལ་ཞིང་ལས་ལ་གཞོལ་བཞིན་ཡོད་པའམ་ཡང་ན་གཏན་ཆགས་ཀྱི་རྨོ་འདེབས་ཀྱི་འགན་འཁྲི་དེ་གཤམ་འོག་གི་ཚོ་པ་ཁག་ཅིག་ལ་སྤྲད་ནས་གནས་ཡོད། ཞིང་ཁུལ་ཐོན་རྫས་དང་འབྲོག་ལས་ཐོན་རྫས་གཉིས་དབར་གྱི་བརྗེ་འཚོང་གི་བསྐོར་ཐང་ལ་ཤུགས་རྐྱེན་ཐེབས་ཐུབ་པའི་རྐྱེན་མང་པོ་ཡོད། བསྐོར་ཐང་མཐོ་དམན་གྱི་འགྱུར་ལྡོག་འགའ་རེས་འབྲོག་པ་ཚོ་རུ་སྤོ་བའི་འཚོ་བ་སྤངས་ནས་གཞིས་སྡོད་ཀྱི་ཞིང་ལས་ལ་གཞོལ་དུ་འཇུག་སྲིད་ལ་འགྱུར་ལྡོག་འགའ་རེས་ཞིང་པ་ཚོས་ཞིང་ལས་སྤངས་ནས་འབྲོག་པ་ཆགས་དུ་འཇུག་སྲིད། བྱས་ཙང་འདིར་དྲི་བ་གཅིག་ལ་བསམ་བློ་ངེས་པར་དུ་གཏོང་དགོས། མཐུན་རྐྱེན་དང་གནས་བབ་ཅི་འདྲ་ཞིག་གི་འོག་ཏུ་འབྲོག་པ་ཚོས་མཉམ་གནས་བྱ་རྒྱུ་བཞག་ནས་དམག་གཏོང་བའི་ཇུས་གཞི་གདིང་སྲིད། མ་གཞི་དྲི་བ་འདིར་ལན་བཏབ་ཧ་ཅང་གི་ཁག་པོ་ཡིན་རུང་།
<nav>
<nav>   
སྤྱི་ལོ་1400ལོའི་ཞིབ་དཔྱད་པ་ཞིག་གིས་འབྲོག་པ་ཚོ་ནི་ལས་ཀྱིས་བཀོད་པའི་བར་ཆད་ཅིག་ཏུ་འཛིན་པར་གདོན་མི་ཟ། ལོ་བཞི་བརྒྱ་ཙམ་གྱི་རིང་། འབྲོག་པ་ཚོས་ཞིང་ཁུལ་གྱི་ལྟེ་བར་དམག་ཟམ་མི་ཆད་པ་བཏང་ཡོད། དེའི་རྒྱུ་རྐྱེན་ཅི་ཡིན་ད་དུང་ཁ་གསལ་པོ་ཞིག་མི་ཤེས། ཨོ་ཝན · ལ་ཏི་མོ་(Owen Lattimore)ཡིས་རྩྭ་ཐང་གི་ལོ་རྒྱུས་ཁྲོད་ཀྱི་དམག་འགུལ་གྱི་ཁུངས་ཞིང་འབྲོག་འབྲེལ་མཚམས་ཀྱི་ས་ཆར་གཏུགས་ཡོད། ཞིང་ས་བྱས་ཆོག་ལ་འབྲོག་ས་ཡང་བྱས་ཆོག་པའི་ས་མཚམས་དེ་དག་ལ་ཞིང་པ་དང་འབྲོག་པ་གཉིས་ཐོབ་ཤོར་གྱི་འགྲན་རྩོད་ཤོར་གྱི་ཡོད།(Lattimor, 1951)  ས་མཚམས་དེ་དག་ཆབ་སྲིད་ཀྱི་ཟིང་འཁྲུག་ས་རྒྱུད་ཀྱང་ཡིན། དེ་གའི་ཞིང་ལས་ལ་བརྟེན་པའི་དབང་བསྒྱུར་པ་ཚོས་འབྲོག་པ་རྣམས་བྲན་འོག་ཏུ་འགུག་ཐབས་བྱེད་བཞིན་ཡོད་ལ་འབྲོག་པ་ཚོས་ཀྱང་གནས་སྡོད་ཁུལ་གྱི་དྲག་ཤུགས་ཇི་འདྲ་ཡོད་མིན་ཀྱང་རྟོགས་ཐུབ། སྤྱི་ལོ1400གོང་གི་དུས་རབས་བཞིའི་ནང་ཏུར་ཀི་དང་སོག་པོ། ཏ་སིག(ཨ་རབ) པེར་པེར(berber people)ཚུད་པའི་གནས་སྤོ་བའི་འབྲོག་པ་ཚོའི་ཤུགས་རྐྱེན་གྱི་དྲག་ཚད་དང་ཁྱབ་རྒྱ་ཆེན་པོ་ཆགས་ཡོད་པས་དུས་སྐབས་དེ་དང་དུས་སྐབས་དེའི་སྔོན་མཇུག་གཉིས་དབར་ཁྱད་པར་ཆེན་པོ་ཡོད་པ་ཆགས་ཡོད།
<nav>
<nav>   
དམག་དུས་སུ་སྐབས་བབས་དང་བསྟུན་པའི་གཞི་ཁྱོན་ཆེ་བའི་དམག་དཔུང་སྐོང་ཐུབ་ཅིང་གོ་ཆོད་པའི་སྒྲིག་བཀོད་བྱ་ཐུབ་པ་དེ་འབྲོག་པ་ཚོར་ཕན་པོ་ཡོད། ཡིན་ནའང་ཞི་བདེའི་དུས་སུ་དེས་རྙོག་དྲ་སྟེར་ཡོང་། དམག་ཤུགས་ཞན་ཏུ་མ་འགྲོ་བའི་ཆ་རྐྱེན་འོག་ཏུ་དབང་དུ་བསྡུས་ཟིན་པའི་མི་དག་ལ་དོ་དམ་ལེགས་པོ་བྱ་རྒྱུ་དེ་ཧ་ཅང་གིས་ཁག་པོ་རེད། “རྟ་ཐོག་ནས་གནམ་འོག་བླངས་ཀྱང་། རྒྱལ་ཁམས་རྟ་ཐོག་ནས་སྐྱོང་མི་རུང་།” དེ་ནི་རྒྱ་མིར་གྱུར་ཟིན་པའི་ཁེ་ཏན་(Khitan)རྒྱལ་པོས་ཧོར་གོ་དན་རྒྱལ་པོར་སྐུར་བའི་གཏམ་ཡིན་ཤས་ཆེ། གཏམ་དེས་གང་བཤད་པ་ནི་སྤྱིར་བཏང་དུ་འབྲོག་པ་རྣམས་ཀྱིས་རྒྱལ་ཁ་ཐོབ་པའི་ཁེ་ཕན་སྲུང་ཆེད། ཆབ་འབངས་ཏུ་བསྡུས་ཟིན་པའི་མི་རིགས་གང་དེའི་སྲིད་འཛིན་དོ་དམ་བྱེད་ལུགས་ཐད་ཀར་བེད་སྤྱོད་བྱེད་པ་ཡིན། དོན་ངོ་མའི་ལག་ལེན་ནས་བཤད་ན་ནུབ་ཕྱོགས་ཀྱི་རྩྭ་ཐང་ཆེན་པོར་གནས་པའི་འབྲོག་པས་དབྱི་སི་ལན་གྱི་སྲིད་འཛིན་དོ་དམ་བྱེད་ལུགས་དང་ཤར་ཕྱོགས་སུ་གནས་པའི་འབྲོག་པ་རྣམས་ཀྱིས་རྒྱ་ནག་གི་དབང་འགྱུར་བྱེད་སྟངས་བསྟར་གྱི་ཡོད། ཡིན་ནའང་འདིར་གནད་དོན་ཞིག་ཡོད་པ་ནི་རྒྱུན་གཏན་གྱི་སྲིད་འཛིན་དོ་དམ་ལ་དོ་སྣང་བྱ་རྒྱུ་དེས་དམག་ཤུགས་སྐྱོ་རུ་གཏོང་སྲིད། (དོ་དམ་བྱེད་ལུགས་རང་གི་སྲོལ་ལྟར་མ་ཡིན་པས་དམག་གྲ་སྔོན་ཆད་ལྟར་སྒྲིག་མི་ཐུབ་པ་ཟེར། སྒྱུར་པ་པོའི་མཆན་བཀོད།)  དུས་མཚུངས་སུ་དབང་སྒྱུར་མཁན་འབྲོག་པ་ཚོས་རྨང་གཞིའི་དཔྱ་ཁྲལ་མཐོ་རུ་བཏང་བས་འབྲོག་པའི་རུ་ཚོ་གཞན་པ་དགྲར་ལངས་ཡོང་།(Lattimore,1951:76-77) མཐའ་མའི་མཇུག་འབྲས་ནི་དབང་སྒྱུར་དྲག་རིམ་བརྗེ་རེས་ཡང་ནས་ཡང་དུ་བྱས་ཤིང་། དེའི་མུར་ཐོན་སྐྱེད་བྱེད་མཁན་གྱི་མི་དང་ཐོན་རྐྱེན་ལག་རྩལ་གྱི་ཆ་རྐྱེན་ཚུན་ཆད་ཀྱི་འཕྲོག་ནོར་བཙན་ཤུགས་ཀྱིས་རྫ་ཆག་པའམ་གཏོར་བརླག་གཏོང་སྲིད།
<nav>
<nav>   
འབྲོག་པ་ཚོ་ཞིང་ཁུལ་དང་འབྲེལ་བ་ཐུག་པ་མ་ཟད་འབྲོག་པ་ཕན་ཚུན་དབར་ཡང་འབྲེལ་བ་ཐུག་ཡོད། འབྲོག་པའི་ཚོ་པས་ཚོ་པ་གཞན་གྱི་འབྲོག་སར་དམག་དྲངས་ནས་ཚོང་འབྲེལ་གྱི་འགག་སའི་བདག་དབང་ཐོབ་ཐབས་བྱེད། དཔེར་ན། ཧྥ་རེ་དེ་རི་ཁ · ཐ་ཅར་ཐེ་(Frederick Teggart, 1939)ཡི་ཞིབ་འཇུག་ལྟར་ན་རྒྱ་ནག་ལྕགས་རི་རིང་པོ་ནས་སོག་པོ་སོགས་པའི་འབྲོག་པའི་མི་རིགས་ཕྱིར་འབུད་ཐེངས་རེར། ཁོ་ཚོས་དམག་ཁ་ཕྱིར་བསྐོར་ནས་འབྲོག་པའི་མི་རིགས་གཞན་ལ་རྒོལ་བ་ཡིན། མནོན་ཤུགས་དེ་ཤར་ནས་ནུབ་དུ་བརྒྱུད་ནས་མཐར་ནུབ་ཕྱོགས་ཀྱི་རོ་མའི་རྒྱལ་ཁབ་ལ་འཚེ་བ་བཟོ་བ་ཡིན། མ་གཞི་ཐ་ཅར་ཐེ་ཡིས་བརྒྱུད་རིམ་དེའི་དུས་མཚུངས་རང་བཞིན་དེ་ལ་སྒྲོ་བཏགས་ཡོད་སྲིད་ཀྱང་ཆར་ཆུ་དཀོན་པའི་སྐམ་སའི་ས་རྒྱུད་བརྒྱུད་ནས་འགྲོ་བའི་འབྲོག་པ་ཚོས་(སོག་པོ་དང་ཏ་སིག་པ་ཚོ།)ས་རྒྱུད་དེ་འགྲོ་འོང་མང་ལ་ཟིང་འཁྲུག་ཀྱང་མང་བའི་ས་རྒྱུད་བར་ཁྱམས་ཤིག་ཏུ་འགྱུར་ཡོད།
<nav>
<nav>   
མཆན།
<nav>
STEENSGARD, NIELS 1973. Carracks, Caravans, and Companies: The Structural Crisis in the European-Asian Trade in the Early 17th Century. Monograph Series, Vol. 17. Copenhagen: Scandinavian Institute of Asian Studies.
<nav>
TEGGART, FREDERICK J. 1939. Rome and China: A Study of Correlations in Historical Events. Berkeley and Los Angeles: University of California Press.
